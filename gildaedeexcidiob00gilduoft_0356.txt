344 V ita G ildae.

el Pauli sanus sis ab lmc infirmitate, et siquis te interrogaverit,
quis te sanum fecit, dicito, quod Dominus Iesus Christus per
merita apostolormlz snorum in me makerz'cordiam suam fecit.
Sanus itaque statim sactus aeger intravit in basilicam sancti Petri,
laudens et benedicens Deum. Sanctus autem Gildas coeptam 5
tenuit viam, cumque per aliquot dies ibi maneret perlustrans
oratoria sanctorum, audivit Romanos cives graviter dolere ob
pestiferum flatum draconiS, qui erat latens in caverna cuiusdam
montis, qui multos Romanorum et aliorum circumquaque vicinorum
pestilenti flatu interemerat. Quod audiens beatus Gildas exivit ab 10
hospitio suo latenter valde diluculo ascenditque in montem portans
baculum in manu et oratione facta venit ad os speluncae et videns
draconem invocato Christi nomine intrepidus dixit: In nomine ’
Domini nostri lesu Christi praecipio tibi, ut statim intereas, ne
oopulus fidelium a te amplius perimatur. Qui mox in terram 15
corruens mortuus est et cessavit eius plaga a populo.

Tunc beatus Gildas Ravennam abiit gratia orationis beati 14
Apollinaris1 Cum autem appropinquaret portae civitatis, occurrit
ei quidam caecus et mutus, quem ductor manu trahebat, ipse
autem tabulam percutiebat malleolo ob significationem elee- 20
mosynae quaerendae. Quem videns beatus Gildas misericordia
motus coepit flere et postulans deferri sibi aquam benedixit
sparsitque super faciem caeci. Deo itaque donante lumen recepit
et accipiens sal similiter benedixit misitque in os eius. Statim
quoque loquutus est benedicens Deum et beatum virum magnificans, 25
qui tantam sospitatem ei contulerat.

Factum est autem, cum inde reverteretur, contigit eum incidere 15
in latrunculos, Quem videntes nitentem decore pulcritudinis alii
conabantur eum capere, alii interficere. Quos ut vidit sibi appro-
pinquare, invocato Christi nomine continuo nuto Dei fecit pedes 30
eorum adhaerere terrae ipsosque velut lapides obrigescere, recc-
densque ab eis coeptam tenebat viam. Cum autem longe ab eis
recessisset, conversus retrorsum elevavit manum et solvit eos.
Qui soluti in fugam versi sunt et neminem postea in illis locis
laeserunt. 35

 

 

¹ Orationis beati Apollinaris. In the Vita by Agnellus‚ a presbyter os
Ravenna, Apollinaris is represented as the first bishop of that city, and as
having suffered martyrdom under Vespasian (temporibus Il’spztsiaezm' Czesczris
martyrio coronatus est).

